## 	Campionato (championship)
È dato un file di testo contenente i nomi delle squadre di una serie del campionato di calcio, una per riga ed in numero pari.

È noto che in tali campionati, date S squadre, vi sono due gironi (Andata e Ritorno) ciascuno di G=S-1 giornate in ciascuna delle quali si disputano S/2 partite. Ogni squadra incontra ciascuna delle altre S-1 squadre due volte, una nel girone di andata ed una in quello di ritorno.

Generare un file che descriva le possibili giornate del girone di andata.

Tale file è costituito da G sezioni il cui inizio è indicato da una riga contenente il numero della giornata cui si riferisce racchiuso tra parentesi quadre.

Ciascuna sezione contiene poi S/2 righe contenenti i nomi, separati da un segno -, delle due squadre che si incontreranno in quella giornata.

Scrivere un'applicazione che riceva due parametri da riga comando, indicanti rispettivamente il nome del file delle squadre ed il nome del file che descrive il girone, prodotto in output dall'applicazione.
